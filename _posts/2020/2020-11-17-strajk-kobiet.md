---
date: 2020-11-17
category: blog
layout: post
title: 'Piráti ve Frýdku-Místku podporují polské ženy'
image: articles/2020/strajk_kobiet/strajk_kobiet.jpg
---
<strong>Aktuální téma reprodukčních práv v Polsku se nás dotýká více, než bychom čekali. Frýdeckomístečtí Piráti se proto připojují k hlasům vyjadřujícím solidaritu s polskými ženami a menšinami, které bojují s tlakem Polské konzervativní vlády.</strong> 
<br>
<br>
22. října tohoto roku označil polský ústavní soud potraty z důvodu vážného poškození plodu za protiústavní. V Polsku jsou už teď interrupce prakticky zakázané a s účinkem této úpravy potratového zákona nebude oprávněný ani nejčastější důvod i k tomu málu zákroků, které dnes u našich sousedů legálně probíhají.
<br>
<br>
Výrok ústavního soudu, který je složený převážně ze soudců nominovaných polskou vládní stranou Právo a spravedlnost, je výsledkem dlouhodobého tlaku konzervativních a církevních zájmových skupin v Polsku a také to za poslední léta není ani pokus první.(1) Obdobné zásahy do občanských práv nemají ve skutečnosti s ochranou zdraví nebo života nic společného a ženské tělo se v tomto případě stává rukojmím vládní snahy o větší a větší kontrolu nad soukromými životy Polek a Poláků.
<br>
<br>
Snahy o další omezení přístupu k potratům vyvolaly v Polsku i přes koronavirovou krizi rozsáhlé protesty. Do ulic vyšly ženy i muži mobilizovaní kampaní organizace Celostátní stávka žen. Situace také vyvolala vlny solidarity ve světě i v Česku. Za Polské ženy se postavila Rada Evropy pro lidská práva i mnozí evropští politici a nevládní organizace. Podporu Polkám vyjádřil i pražský Pirátský primátor Zdeněk Hřib.(2)(3)
<br>
<br>
„Podpořit polské ženy v jejich svobodné volbě bychom chtěli i my ve Frýdku-Místku. V prvé řadě proto, že máme v Polsku přátele, se kterými soucítíme a také proto, že si velmi dobře uvědomujeme, jak blízko to na hranice s Polskem je,“ říká Michaela Davidová, která se u Frýdeckomísteckých Pirátů tématu věnuje, a dodává, že kroků směrem k omezování lidských svobod v zemích Visegrádské čtyřky přibývá a my si nesmíme myslet, že se nás to netýká.
<br>
<br>
Právě v oblasti omezování reprodukčních práv už v česku působí lobbistické Hnutí pro život, které Polskou cestu vítá.(4) Známější je spíše jeho projekt Nesoudíme, pomáháme, který ač není licencovanou poradenskou službou, radí ženám, jak najít východisko z náročné životní situace. A tím východiskem je samozřejmě porod. Městem podporujícím tento projekt je od 5. října také Frýdek-Místek. Podle náměstka Marcela Sikory tato služba doplňuje mozaiku sociálních služeb ve městě.(5) „Dle registru se v případě Hnutí pro život o sociální službu nejedná! Ve Frýdku-Místku už je ONŽ - pomoc a poradenství pro ženy a dívky, z.s.(6), které ženám odborné sociální poradenství nabízí,“ říká odbornice na sociální věci Veronika Madejová a dodává, že nepředpokládá, že bychom ve Frýdku-Místku něco dalšího tohoto typu potřebovali a že by se s takovou službou v komunitním plánu města počítalo.
<br>
<br>
Frýdeckomístečtí Piráti proto apelují na to, aby město v této spolupráci nepokračovalo a naopak zvážilo podporu organizací, které ohroženým polkám pomáhají. V česku například po vzoru Ciocia Basia z Berlína nebo Ciocia Wienia působí skupina Ciocia Czesia.(7)
<br>
<br>
<br>
<br>
(1)
https://denikreferendum.cz/clanek/31099-kaczynskeho-hlavni-starost-v-dobe-koronaviru-pritvrdit-protipotratovy-zakon
<br>
<br>
(2)
https://www.irozhlas.cz/zpravy-svet/smutny-den-pro-zenska-prava-polsky-ustavni-soud-pritvrdil-zakaz-interrupci_2010221659_cen
<br>
<br>
(3)
https://www.seznamzpravy.cz/clanek/nedejte-se-hrib-podporil-boj-polskych-zen-za-pravo-na-interrupci-127691
<br>
https://plus.rozhlas.cz/svedska-europoslankyne-vyzyva-k-podpore-polske-iniciativy-za-pravo-na-interrupci-7168931
<br>
<br>
(4)
https://www.irozhlas.cz/zivotni-styl/spolecnost/polsko-potraty-ustavni-soud-ochrana-ditete_2011091944_pj
<br>
&nbsp; &nbsp; &nbsp; &nbsp; &nbsp; https://plus.rozhlas.cz/polsky-zakaz-potratu-je-vychovny-lide-si-davaji-pozor-kdyz-vi-ze-nemohou-vzit-8355281
<br>
<br>
(5) 
https://www.frydekmistek.cz/cz/o-meste/06102948-jsme-mestem-podporujicim-projekt-nesoudime-pomahame.html 
<br>
<br>
(6)
https://www.poradnaprozeny.eu/o-nas
<br>
<br>
(7)
https://www.facebook.com/Ciocia-Czesia-103501431563833/about/?ref=page_internal
