---
date: 2020-03-04
category: blog
layout: post
title: 'PirátiFM a 8. zasedání zastupitelstva'
image: articles/2020/osme_zastupitelstvo/2020_3_4_osme_zasedani.jpg
---
Začátek zasedání byl mírně řečeno rozpačitý 🙈 (pusťte si [záznam](https://www.youtube.com/watch?v=BEItfUABLqA) a obrázek si udělejte sami), ale pak už se šlo bod po bodě:


✅Podpořili jsme dotace pro kulturu, sport, sociální a zdravotní oblast atd., ale upozornili jsme na to, že velká část peněz z rozpočtu města jde mimo grantová řízení a komise. Apelujeme na to, aby se tento stav změnil a prostředky šly přes komise.

✅Podpořili jsme změnu územního plánu (pozemky Slezanu se díky tomu mohou stát součástí města a dále se rozvíjet).

🦠Ředitel nemocnice F-M nás informoval o situaci v souvislosti s koronavirem.

❓Zajímalo nás, zda probíhají jednání o vyjmutí obchvatu města z nutnosti platit dálniční známku (zatím to bohužel spíše nevypadá).

❗️Zdrželi jsme se u vyhlášky o nočním klidu - nechceme další regulaci života ve městě.

👉Navrhli jsme radě města uspořádat seminář pro zastupitele týkající se variantních řešení Hotelu Centrum - chceme aby rozhodování bylo co nejtransparentnější.

✌️I letos bude na budově magistrátu vlát tibetská vlajka.

▶️Díky našemu soustavnému tlaku budou od teď zveřejňovány záznamy ze zasedání zastupitelstva na webu města a na YouTube.

❗️Soustavně apelujeme na zveřejňování příloh programu jednání zastupitelstva (i pro veřejnost) a příloh k zápisům z jednání rady města pro zastupitele města.

☁️Požadujeme vznik cloudového uložiště k účelu předávání materiálů pro zastupitele.

💻Zajímali jsme se o okolnosti vzniku nového webu města (z našeho pohledu je to dost nepovedená aktualizace).

⚽️🏒🏀Zajímali jsme se o práci pracovní skupiny pro sport, která má dohlídnout na transparentnější přerozdělování peněz do oblasti sportu.

👩‍🏫MŠ a ZŠ Naděje - upozornili jsme na aktuální situaci ve škole.

🏘 Revitalizace sídliště Riviéra - ptali jsme se na plán rekonstukcí na rok 2020.

🐕Psí hřiště - návrh radě města, aby vzniklo ve FM.

🚴‍♂️Rekola - plán rozšiřování zón, stojanů atd. a cyklostezka ul. Kvapilova

⛏Ulice Lubojackého - špatný stav po rekonstrukci ulice

❓ Zajímala nás situace ohledně střelnice, na kterou si opakovaně stěžují občané. Vyžádali jsme si podklady o kolaudaci a jejím dodržování písemně.

🚛 Slyšeli jsme další výmluvy, proč město nemůže zakázat parkování kamionů ve středu města pod estakádou.
