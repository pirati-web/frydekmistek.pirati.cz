---
date: 2018-12-11
category: blog
layout: post
title: 'Frýdecko-Místečtí Piráti se ocitli na ulici'
author: Michaela Davidová
authorId: michaela.davidova    # uid nekoho z _people (nepoviné)
image: articles/2018/noc-venku/3-noc-venku.jpg
tags: post
---
Frýdek-Místek, 22. listopadu - **Ani teplota okolo nuly neodradila Frýdecko-Místecké Piráty překročit svoji komfortní zónu a strávit noc venku. Nultý ročník akce pod názvem „Noc venku” Piráti zorganizovali za velké pomoci skupiny Food not Bombs. Ta lidem z ulice rozdává teplé jídlo pravidelně, nejen jako charitu, ale také jako protest proti plýtvání. Noc venku je ojedinělá kampaň, která si klade za cíl přiblížit široké veřejnosti život lidí bez domova a zprostředkovat jí zážitkovou formou „běžné fungování” člověka žijícího na ulici.**

<hr>

Zastupitelka za Piráty Markéta Ubíková se na akci zastavila i se svými dětmi.
>„Chtěla bych, aby si uvědomovaly, že i u nás ve městě jsou lidé, kteří musí každý den řešit otázky, které si ony normálně nepokládají: Kde budu dnes spát? Kde seženu jídlo? Budu v bezpečí?” říká.

![Noc venku ve Frýdku-Místku]({{'1-noc-venku.jpg' | prepend: '/assets/img/articles/2018/noc-venku/' | relative_url}} "Noc venku ve Frýdku-Místku")

Předseda zastupitelského klubu Pirátů Jakub Tichý si myslí, že právě akce jako je „Noc venku” pomáhají veřejnosti vžít se do role lidí bez domova a překonat tak některé předsudky.
>„Bezdomovci jsou stejní lidé jako všichni ostatní. Bezdomovectví je těžký úděl a jeho řešení je v trpělivé sociální práci – ne v tom je vyvézt za město nebo vyhnat z veřejných prostranství.”

![Noc venku ve Frýdku-Místku]({{'2-noc-venku.jpg' | prepend: '/assets/img/articles/2018/noc-venku/' | relative_url}} "Noc venku ve Frýdku-Místku")

Ačkoliv bylo venku teplota těsně nad nulou, večer se nesl v přátelském duchu. Atmosféru všem zpříjemňovalo teplé jídlo i kytara. Akce oficiálně skončila v 6 hodin ráno. Všichni účastníci přežili chladnou noc ve zdraví včetně jednoho pejska. Pro některé lidi náročná zkušenost, pro jiné každodenní realita.

![Noc venku ve Frýdku-Místku]({{'4-noc-venku.jpg' | prepend: '/assets/img/articles/2018/noc-venku/' | relative_url}} "Noc venku ve Frýdku-Místku")

>„Pro mě to bylo nejintenzivnějších 12 hodin letošního roku. Rozhodně zážitek a zkušenost, která mě ovlivní na hodně dlouhou dobu.”

uzavírá Pirát Leonard Varga, spoluorganizátor a zastupitel, který do rána na betonu ve spacáku vydržel.

- - -
