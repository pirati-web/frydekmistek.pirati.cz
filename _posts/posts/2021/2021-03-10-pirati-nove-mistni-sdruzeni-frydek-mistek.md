---
layout: post
category: blog
title: 'Piráti založili nové místní sdružení Frýdecko-Místecko a zvolili si jeho předsednictvo'
date: 2021-03-10
author: Jana Ožanová
image: posts/ms-frydecko-mistecko-online.jpg
tags:
  - Frýdek-Místek
  - MS-Frýdecko-Místecko
  - Leonard-Varga
  - Jakub-Tichý
  - Michaela-Davidová
---

Frýdek-Místek, 10. března 2021 – **Frýdeckomístečtí Piráti mají od včerejška nové místní sdružení. Oficiálně tak potvrdili silnou pozici pirátské buňky ve Frýdku-Místku a okolí. Ustavující schůze Místního sdružení Frýdecko-Místecko, stejně jako volba předsednictva, proběhla on-line. Předsedou byl v tajné internetové volbě zvolen místní zastupitel Leonard Varga, místopředsedy se stali Jakub Tichý, který je také zastupitelem a Michaela Davidová, marketingová specialistka. Předsednictvo místního sdružení se chce zaměřit na růst členské základny, dohlížet na transparentní řízení Magistrátu a progresivním přístupem posunout Frýdek-Místek mezi moderní města. V přípravách je také založení místní kanceláře – tzv. pirátského centra.**

<hr />

Piráti jsou ve frýdeckomísteckém zastupitelstvu v opozici, mají čtyři mandáty. Jsou ale opozicí, která je rozhodně slyšet a nechává za sebou viditelnou stopu. Připomeňme například sesazení člena KSČM z čela kontrolního výboru nebo nedávné odvolání radního Jiřího Zaorala z pozice radního, které iniciovali Piráti. V regionu roste počet zájemců o členství, což bylo také jedním z motivů pro založení nového místního sdružení.

> „Na Frýdecko-Místecku je spousta aktivních lidí, kteří chtějí ze svého okolí udělat lepší místo pro život. Řada z nich se na nás obrací, protože se chtějí zapojit do našich aktivit nebo se ucházet o členství ve straně. Chceme také maximálně zapojit veřejnost do diskuze o směřování našeho regionu, prosazovat transparentnost a otevřenou radnici, což jsou naše pirátské priority. Tomu všemu by mělo nové místní sdružení pomoct,“

komentuje vznik pirátské buňky Frýdecko-Místecko nově zvolený předseda Leonard Varga.

Jako zázemí pro pirátské schůze, aktivity a akce pro veřejnost bude sloužit nové pirátské centrum, jehož příprava je zatím i kvůli probíhající epidemii v procesu.

> „Máme vyhlídnuté prostory na bezvadně dostupném místě v centru města, těším se, až pirátské centrum plně zprovozníme a budeme ho moct otevřít nejen pro členskou základnu, ale i pro veřejnost,“

dodává Leonard Varga.

---

Úvodní obrázek zdroj: [Leonard Varga]({{'leonard-varga' | prepend: '/lide/' | relative_url}}) /Piráti/ \[[CC BY-NC-SA 4.0](https://creativecommons.org/licenses/by-nc-sa/4.0/deed.cs)\].

- - -
